## Giriş

"Frontend", bir web kullanıcısının web'i kullanırken gördüğü (ve duyduğu) arayüzü ifade eder. Frontend'e ait üç dili oldukça standarttır: işaretleme dili için HTML, sunum için CSS, ve betikleme (scripting) için JavaScript.

"Backend" ise kullanıcının deneyimini mümkün kılan web sunucularında "perde arkasında" gerçekleşen her şeyi ifade eder. Ön uç geliştirmeyle karşılaştırıldığında, kullanıcının tarayıcısının neler olduğunu anlamasına gerek olmadığı için sunucunuzda neredeyse istediğiniz herhangi bir dili çalıştırabilirsiniz. Tarayıcının tek umursadığı şey, ona düzgün biçimlendirilmiş HTML, CSS ve JavaScript dosyaları gönderip göndermediğinizdir. Bu durum, farklı backend dilleri için birçok farklı seçeneğe yol açmıştır. Bir HTTP isteği alabiliyor ve biraz HTML çıktısı verebiliyorsa, muhtemelen bunu bir sunucuya yerleştirebilirsiniz.

Ancak, bazı diller diğerlerine göre daha popüler ve pratiktir. Kendi sunucunuzu çalıştırıyorsanız, çok esneklik elde edersiniz, ancak birçok sorunla karşılaşabilirsiniz. Bulut kullanıyorsanız (ki bunu daha sonra beraber yapacağız), bulut sağlayıcınızın platformuna yüklenmiş olan dillerle sınırlı olabilirsiniz... "Ödünç aldığınız" sunucuların kodunuzu anlayamaması sizin için pek iyi olmaz!

En popüler sunucu tarafı dillerinden bazıları PHP, C#, Ruby, Python ve Java'dır (JavaScript ile karıştırılmamalıdır). Tıpkı İsveççe, Fransızca, İtalyanca, İngilizce ve Kötü İngilizce ile "En yakın bar nerede?" diyebildiğimiz gibi, tüm bu programlama dilleri neredeyse tamamen aynı işlevleri farklı sözdizimi (syntax) kullanarak gerçekleştirebilir.

## Derse Genel Bakış

Bu bölüm, bu derste öğreneceğiniz konulara genel bir bakış içerir.

- What is the difference between front-end and back-end development?

## Görevler

1. Frontend ile Backend arasındaki farkı hızlı bir şekilde kendinize hatırlatmak için [bu blog yazısına göz atın.](https://blog.teamtreehouse.com/i-dont-speak-your-language-frontend-vs-backend)
2. [Backend'e güzel ve kısa bir genel bakış.](https://techterms.com/definition/backend)
3. Codecademy tarafından sağlanan bir tarayıcı bir sunucuya istekte bulunduğunda backend'de neler olduğunun adım adım dökümü de dahil olmak üzere, backend'in çeşitli yönlerine ilişkin [çok daha ayrıntılı ve kapsamlı bir açıklama.](https://www.codecademy.com/article/back-end-architecture)

## Bilgi Kontrolü
Bu bölüm, bu dersi anlayıp anlamadığınızı kendi başınıza kontrol etmeniz için sorular içermektedir. Bir soruyu yanıtlamakta sorun yaşıyorsanız, soruyu tıklayın ve bağlantı verdiği materyali inceleyin.

- [Backend geliştirme nedir?](https://techterms.com/definition/backend)
- [Backend kaç bölümden oluşur?](https://www.codecademy.com/article/back-end-architecture)
- [Backend'in her bir bölümünü adlandırın](https://www.codecademy.com/article/back-end-architecture)
- [Backend, verilerini nerede depolar?](https://www.codecademy.com/article/back-end-architecture)

## Ek Kaynaklar

Bu bölüm, ilgili içeriğe yönelik faydalı bağlantılar içerir. Zorunlu değildir, bu yüzden bunu tamamlayıcı olarak düşünebilirsiniz.

Bu dersin henüz ek kaynakları bulunmamaktadır. Katkıda bulunarak bu bölümü genişletmemize yardımcı olun.